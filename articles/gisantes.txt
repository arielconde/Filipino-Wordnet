b'Ang gisantes o gisante  ay isang uri ng matamis na tsitsaro. Isa itong tila baging na halamang maraming mga uri na itinatanim at inaalagaan sa mga halamanan ng mundo. Lumalaki sila magpahanggang 6 na talampakan ang taas. Mayroon silang hugis obal o habilog na mga dahon, mga bulaklak na sari-sari ang mga kulay, at mahahabang mga likbit o sisidlang balat ng bunga o buto ng gulay . Nagagamit ang langis nito para sa paggawa ng mga pabango.'