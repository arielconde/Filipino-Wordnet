b'Sa dermatolohiya, ang gasgas, galos, abrasyon, o kaskas ay isang uri ng sugat sa ibabaw ng balat at mababaw lamang. Ito rin ang tawag sa mababaw na sugat na membranong gumuguhit sa bibig, ilong, at iba pa. Karaniwang bahagya lamang ang pagdurugo ng gasgas. Sa dentistriya, ginagamit ang katawagang gasgas para tukuyin ang likas na pagkapilas ng dentin, enamel , at pangtabas na gilid ng mga ngipin, dahil sa sigwasang nagaganap tuwing ngumunguya.'