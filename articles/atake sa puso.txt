b'Ang atake sa puso o inparksiyong miyokardiyal  ay inilalarawan bilang isang sakit sa puso na pangunahin ang pagkakaroon ng kakulangan ng dugo sa loob ng puso. Kapag kulang ang dugo sa puso, nakapagdurulot ito ng pagkamatay ng laman  ng puso, na kapag malaking bahagi ng puso ang naapektuhan ay makapagsasanhi ng tuluyang "pagbigay" o hindi na gumalaw ang puso, kaya\'t humahantong sa kamatayan ng pasyente. Ang atake sa puso ay isa sa pinaka karaniwang nagdurulot ng kamatayan sa buong mundo.'