b'Ang solido ay isa sa apat na pundamental na mga anyo o kalagayan ng materya . Mga katangian ng solido ang pagiging, buo, matigas, pikpik, siksik, matibay, at lumalaban sa pagbabago ng hugis o bolyum . Hindi katulad ng isang likido, ang isang bagay na solido ay hindi dumadaloy upang hulmahin ang hubog ng lalagyan o sisidlan nito. Hindi katulad ng gas, hindi ito umaalsa o kumakalat upang mapuno ang buong bolyum na mapupuntahan nito. Ang mga atomo sa loob ng isang solido ay mahigpit na nakabigkis sa bawat isa, na maaaring regular na heometrikong pagkakasala-sala , na kinabibilangan ng mga metal at ordinaryong yelo) o iregular .'