b"Ang pamimirata, panunulisan, o pandarambong ay karaniwang isang gawain ng pagnanakaw o panliligalig na kriminal  na nagaganap sa karagatan, kaya't tinatawag ding panunulisan sa dagat o pandarambong sa dagat. Maaaring isama sa kataga ang mga gawain na ginagawa habang nasa lupa, nasa himpapawid, o sa iba pang pangunahing mga katawan ng tubig o habang nasa dalampasigan o baybayin. Hindi karaniwang kasali rito ang mga krimen na ginagawa laban sa mga tao na naglalakbay at nakasakay din sa mismong sasakyan ng mga tulisan . Ang kataga ay ginamit sa kahabaan ng kasaysayan upang tukuyin ang mga pagsalakay sa kahabaan ng mga hangganang lupain na isinagawa ng mga ahenteng walang estado."