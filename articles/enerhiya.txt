b'Sa pisika, ang enerhiya  o lakas ay isang eskalar na pisikal na dami na naglalarawan ng halaga ng gawa na maaaring gawin sa pamamagitan ng puwersa. Katangian ng mga bagay at kaparaanan ang enerhiya na nasasaklaw ng batas ng pangangalaga . May ilang mga iba\'t ibang mga anyo ng enerhiya na kayang magpaliwanag sa mga kilalang likas na pangyayari. Kabilang  sa mga anyo ng enerhiya ang enerhiyang kinetiko, potensiyal, init, grabitasyonal, tunog, liwanag, nababanat, at elektromagnetiko. Kadalasang binibigyan ng pangalan ang uri sa kaugnay na puwersa nito.'