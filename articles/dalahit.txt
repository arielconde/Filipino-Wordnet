b'Ang ubong-dalahit o tuspirina  ay isang uri ng karamdamang may ubo na nagsasanhi ng kamatayan sa humigit-kumulang sa 300,000 katao sa buong mundo bawat taon, mula sa 3050 mga milyong mga kaso taun-taon. Mayroong isang bakunang makapagpapaiwas na magkaroon ng tusperina, kung kaya\'t ang karamihan sa mga kaso nito ay nasa mga pook kung saan ang mga tao ay walang kakayanang bumili, o hindi makakuha, ng bakuna. Subalit, ang bakunang ito ay hindi pangwalang-hanggan. Ang sakit na ito ay tumatagal nang humigit-kumulang sa 6 na mga linggo, at ang mga sintomas ay kinabibilangan ng pagsusuka, marahas na pag-ubo, at iba pang mga sintomas na katulad ng sa trangkaso. Tinatawag itong whooping cough sa Ingles dahil sa tunog na nagagawa ng taong may impeksiyon kapag sila ay umuubo, parang katulad ng "asong kumakahol". Karaniwang nalulusob ng impeksiyong ito ang mga tao mas nakababata, sapagkat mas nahahawahan sila ng mga karamdaman.'