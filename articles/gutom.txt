b"Ang gutom, kagutuman, o pagkagutom, na kilala rin bilang istarbasyon, gawat, tagbisi, kauplakan, pasal, pagkalam ng sikmura dahil sa gutom, ay ang paglalarawan ng kalagayang panlipunan ng mga tao o mga organismo na palaging nakakaranas, o namumuhay na may panganib na makaranas ng damdaming pangkatawan na pagnanais ng pagkain. Sa makapanitikang diwa, katumbas ito ng paghahangad, pagnanais, o pananabik sa ibang bagay. Bagaman tinatawag din itong istarbasyon, mas tiyak na tumutukoy ang istarbasyon sa katayuan ng tao o hayop na hindi kumakain ng pagkain sa loob ng isang panahon kung kaya't hindi sila nakakagawa ng mga bagay sa normal na paraan."