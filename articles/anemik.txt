b'Ang anemia o anaemia ay ang hindi pagkakaroon ng sapat na mga pulang selula ng dugo o hemoglobin sa dugo. Inilalarawan din ang anemia bilang ang pagbaba sa dami ng mga pulang selula ng dugo o ang dami ng hemoglobin sa dugo. Maaari rin itong bigyan ng kahulugan bilang ang bumabang kakayahan ng dugo na magdala ng oksiheno. Kapag ang anemya ay lumitaw nang mabagal, ang mga sintomas ay kadalasang hindi malinaw at maaaring kabilangan ng pakiramdam ng kapaguran, kahinaan, kinakapos ng hininga, o mahinang kakayahan na mag-ehersisyo. Ang anemia na lumitaw nang mabilis ay madalas na mayroong mas mahigit na mga sintomas na maaaring kabilangan ng pagkalito, pagbaba ng antas ng pagkakaroon ng malay, pakiramdam na mawawalan ng ulirat , at pagtaas ng pagnanais na uminom ng mga pluwido. Kailangang magkaroon ng sapat na anemia bago ang isang tao ay maging kapuna-punang maputla . Maaaring mayroong dagdag na mga sintomas ayon sa sanhi.'