b'Ang atmospero, atmospera, o panganorin ay ang "kapisanan ng mga hangin at ng sari-saring mga singaw ng panahon na nakaliligid sa sangdaigdig hanggang sa sanggayong lawak". Tinatawag din itong himpapawid, agay-ay, alangaang, o kahanginan dahil ito ang hangin na bumabalot sa daigdig. Nagmula ang salitang atmospera sa wikang Griyego na binubuo ng mga salitang  - atmos, "singaw" at  - sphaira, "bilog" o "timbulog"). Isang sapin ng mga gas o mga singaw  ang atmospera na maaaring pumaligid sa isang katawang materyal na may sapat na masa sa pamamagitan ng grabidad ng katawang iyon, at napapanatili sa loob ng matagal na panahon kapag mataas ang grabidad at mababa ang temperatura ng atmospera. May ilang mga planeta ang pangunahing naglalaman lamang ng sari-saring mga gas o singaw, subalit tanging ang kanilang panlabas na sapin o patong  lamang ang tinatawag na atmospera nila .'