b"Ang banal, na pinagmulan ng salitang kabanalan, ay nangangahulugang puro at itinabi o inilaan para sa Diyos at para magamit ng Diyos. Bilang halimbawa, banal mismo at perpekto ang Diyos sapagkat wala siyang ginagawang kamalian. Nais rin ng Diyos na maging banal ang tao kaya't sasapit ang isang araw na gagawin niyang walang bahid dungis ang mga tao. Sa Kristiyanismo, naging o ginawang banal ang mga tagasunod ni Hesus dahil sa kanyang pagsasakripisyo o pagpapakasakit para sa kanila."