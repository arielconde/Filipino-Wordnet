b'Ang accounting , pagtutuos, kontadurya  ay ang larangan at pamamaraan ng pagsusuri pagsusukat, pagpoproseso, at pamamahayag ng mga ari-arian, ng mga pananagutan, ng mga kita, ng mga resulta ng mga gawaing ekonomiko ng isang grupo ng tao, at pinansiyal na kalagayan o katayuan ng isang negosyo o organisasyon, at ang pagpapahiwatig nitong mga resulta sa mga tao, kasama na ang mga namumuhunan , nangagasiwa , at nanunustos . Ito ay tinagurian ding wika ng pagnenegosyo at magkasingkahulugan ang accounting at pag-uulat ng pananalapi . Tinatawag na accountant ang taong nagsasanay sa larangang ito.'