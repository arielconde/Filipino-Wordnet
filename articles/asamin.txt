b'Ang nais, na may kaugnayan o pagkakahalintulad sa mga salitang sana, gusto, ibig, hilig, nasa , pita, sinta, asam, o sabik, ay ang paghahangad para sa isang tao o bagay o pag-asa para sa isang resulta o kinalabasan. Ang katulad na diwa ay ipinapahayag ng mga damdaming katulad ng pagmimithi. Kapag ang isang tao ay naghahangad ng isang bagay o ng isang tao, ang kanilang pakiramdam ng pag-asam ay pinasisigla ng kasiyahan o ng pagkaisip ng bagay o ng tao, at nais nilang gumawa ng mga kilos upang makamit ang kaniyang layunin. Ang aspeto ng motibasyon o udyok  ng pagnanais ay matagal nang napansin ng mga pilosopo; ipinahayag ni Hobbes  na ang pagnanais ng tao ay isang pundamental na kaudyukan ng lahat ng kilos ng tao.'