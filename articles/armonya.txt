b'Ang kaayusan, pagkakabagay, kalawilihan, tugmaan, ugmaan, pagkakatugma, pakikitungo, tugunan, pagkakasundu-sundo, pagkakaugnayan, magandang ugnayan, armonya, harmoniya, armoniya, harmonya, katuyagan, kaakordehan, pagkakamayaw o kamayawan ng mga nota ay ang pagtutugtog ng ilang mga nota na magkakasama upang makagawa ng "bagting" o "kuwerdas", na may ibig sabihing tatlo o higit pang sabay-sabay na mga notang kaaya-aya ang kumbinasyon. Ang salitang Griyegong harmonia na kaugnay ng Ingles na harmony ay nangangahulugang "pagsasama-sama ng mga bagay". Ang isang himig ay maaaring may maayang tunog sa sarili lamang nito, subalit mapagtutugma-tugma ito sa pamamagitan ng pagdaragdag ng mga akumpanyamento  ng mga bagting. Harmonisasyon ang tawag sa pag-aaral kung paano ito gawin. Napag-aaralan ng mga estudyante kung alin mga kuwerdas ang kaaya-aya pagkaraan ng pagtutugtog ng isa na susundan pa ng isa o iba pa. Tinatawag itong "mga progresyon ng mga bagting" o "pagkakasunud-sunod ng mga kuwerdas". Maraming mga teorista ng musika ang nagsulat ng mga aklat tungkol sa harmoniya.'