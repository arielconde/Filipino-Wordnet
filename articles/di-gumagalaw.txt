b"Ang pagkalumpo o paralisis  ay ang kawalan ng kakayahang gumalaw ng laman o pangkat ng mga masel ng katawan o bahagi nito. Sa ganitong kalagayan, nagkakaroon ng panghihina, pamamanhid, o pangingimay ang katawan o apektadong bahagi ng katawan, kaya't nawawalan ang kapangyarihang kumilos o nauudlot ang pagkilos. Tinatawag na paralitiko  o paralitika, salanta, baldado, lumpo ang isang taong lumpo. Tinaguriang paralisado at pagkaparalisa ang katayuan ng pagkakaroon ng paralisis."