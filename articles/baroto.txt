b'Ang lunday, baroto, kano, o kanoe  ay isang uri ng bangka na dating ginagamit lamang ng mga katutubong Indiyan . Maliit ito at karaniwang pinapakilos ng lakas ng tao, ngunit madalas ding pinaaandar ng layag. Matulis sa magkabilang dulo ang mga ito at kalimitang bukas sa ibaba, ngunit maaari ring takpan. Pinapaandar ito sa pamamagitan ng mga sagwan, na nakabatay ang bilang mga sagwan sa sukat nito, karaniwang dalawa. Nakaharap ang mga mananagwan sa patutunguhan ng manlalakbay, na maaaring nakaupo o nakaluhod. Sa ganitong paraan, kaiba ito sa pananagwang patalikod na hindi nakaharap sa pupuntahan ng naglalakbay. Maaaring isahan o dalawahan ang talim ng mga sagwan.'