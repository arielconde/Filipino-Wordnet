b"Ang ehersisyo, kaugnay ng pagpapaunlad ng kalusugan, ay ang alinmang gawaing pangkatawan na planado, may kayarian, at inuulit-ulit upang makamit ang layunin ng pagkukundisyon ng anumang bahagi ng katawan. Kinakasangkapan ang ehersisyo upang mapainam ang kalusugan, mapanatili ang kaangkupang pangkatawan, at mahalaga rin bilang paraan ng rehabilitasyon ng katawan, pati na sa rehabilitasyon ng puso. Tinatawag na ehersisyong pangkatawan ang ehersisyo kapag isa o mga gawain itong ginagamit ang mga masel sa samu't saring mga kaparaanan upang maging nananatiling angkop o malusog ang mga ito."