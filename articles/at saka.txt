b'Ang at - pinapaikling \'t  kapag kasunod ng isang patinig, karaniwang a, tulad ng sa iba\'t-ibang - ay isang bahagi ng pananalita na nagsasama, naglalakip, nagpipisan o pang-ugnay ng mga salita, mga parirala, at mga buong pangungusap na may magkaparehong palaugnayan. Kaugnay ito o katumbas din ng mga salitang saka at pati. Sa Ingles, katumbas ito ng salitang and . Sa Kastila, katumbas ito ng paggamit ng y bilang pang-ugnay, na hiniram at ginagamit lamang sa wikang Tagalog para sa oras  at bilang isang pang-ugnay ng mga panggitnang pangalan ng mga tao . Sa ganitong mga paggamit, binibigkas na /i/ ang y, katulad ng sa salitang ilapit. Hinggil sa kaugnayan sa saka at pati, isang halimbawang paggamit ang pagsasama ng at at saka na nagiging at saka na nangangahulugang "bilang dagdag sa", "bilang karagdagan", o "gayon din ang". Bagaman maaari rin namang mangahulugang dagdag o bilang dagdag ang salitang saka kaya\'t nagagamit ding pamalit sa salitang at. Katumbas ang saka ng Ingles na also. Sa pangkatagalugang gamit, nagiging \'t ang at kapag pinaiikli.'