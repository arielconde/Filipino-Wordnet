b'Ang kontaminasyon, paglalin, pagdumi ay ang paghalo ng mapaminsalang sangkap na kagaya ng dumi, lason, o mikrobyo. Sa larangan ng medisina, ito ang pagharap o pagkakadikit sa mga mikrobyong nakapagsasanhi ng karamdaman. Halimbawa nito ang kapag gumamit ang isang taong mayroong iskarlatang lagnat ng isang kutsara, nakukontamina o nalalagyan niya ng nakahahawang mikrobyo ng iskarlatang lagnat ang ginamit niyang kutsara. Kaugnay ng mga wika, tumutukoy ito sa pagiging iba ng kahulugan ng salita mula sa orihinal na ibig sabihin nito.'