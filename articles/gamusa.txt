b'Ang Rupicapra rupicapra  ay isang kambing-antilopeng matatagpuan sa Europa at sa Asya. Kahawig at kamag-anakan ito ng kambing at ng tupa. May pagkakayumanggi ang kulay ng hayop na ito, at namumuhay sa mga bundok. Kapwa may walang lamang mga sungay na nakabaluktot ang dulo ang lalaki at babaeng R. rupicapra. Kumakain ito ng mga yerba, mga bulaklak, at mga usbong ng punong pino.'