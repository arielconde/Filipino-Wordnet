b'Ang alimpungat ay ang kalagayan ng pagiging kalahating tulog at pagiging kalahating gising  ng isang tao pagkaraan ng panahon o oras ng pagtulog. Kalimitan itong nararanasan o nagaganap kapag nabibigla sa paggising ang isang taong natutulog pa ng mahimbing, halimbawa na kung magulat dahil may pumasok at nambulabog na magnanakaw sa isang bahay. Sa Ingles, katumbas ito ng pariralang half-awake and half-asleep, ngunit may tuwirang kahulugan sa Ingles bilang rude awakening, na nagpapahiwatig ng "hindi mabuting paggising" o "nabiglang paggising". Kaiba ang naaalimpungatan mula sa katayuan ng pagkakaroon ng somnolensya, isang uri ng kagustuhang matulog.'