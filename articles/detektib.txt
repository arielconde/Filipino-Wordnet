b'Ang mga detektib, tiktik, batyaw o sekreta  ay isang uri ng imbestigador o espiya na nagsisiyasat hinggil sa mga pangyayaring kriminal. Inaasahang sa proseso ng imbestigasyon na malalaman niya at maituturo kung sino ang tunay na gumawa ng krimen. Tinatawag din itong tiktik o katiktik, na isang uri ng alagad ng batas at imbestigador, na maaaring kasapi sa ahensiya ng pulisya o isang taong pribado. Tinatawag na pribadong imbestigador . Sa hindi pormal na pangangahulugan, pangunahin na sa kathang-isip, ang detektib ay isang lisensiyado o walang lisensiyang taong lumulutas ng mga krimen, kasama na ang krimeng pangkasaysayan o historikal, o tumitingin sa mga tala o mga rekord.'