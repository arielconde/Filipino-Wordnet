b'Ang pagtotono ng piano  ay ang gawain ng paggawa ng maliliit na mga pagbabago sa tensiyon o kahigpitan ng mga bagting ng isang akustikong piano upang maihanay ang mga interbal  na nasa gitna ng kanilang mga tono upang ang instrumento ay nasa tono at hindi sintunado . Ang kahulugan ng katagang "nasa tono", sa konteksto ng pagtotono ng piano, ay hindi payak na isang partikular na nakatakdang pangkat ng mga taas ng tunog o pitch. Ang pino o dalisay na pagtotono ng piano ay nangangailangan ng pagsusuri ng halaga ng mga interaksiyon ng mga bibrasyon  ng mga nota, na nagkakaiba-iba sa bawat isang piano, kung kaya\'t ang gawain ay nangangailangan ng bahagyang magkakaibang mga taas ng tunog mula sa anumang makateoriyang pamantayan. Ang mga piano ay karaniwang itinotono sa isang minodipikang bersiyon ng sistemang tinatawag na "pantay na pag-uugali" . Ang nagtotono ng piano ay tinatawag na apinador, tagapagtono ng piano o mangtotono ng piano at iba pang katulad.'