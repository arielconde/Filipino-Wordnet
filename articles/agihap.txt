b'Ang paltos, lapnos, paknos, paknot, lintos, agihap, o lantos, kilala sa Ingles bilang blister, ay isang maliit na bulsa  ng pluido sa itaas na mga patong ng balat na tipikal ay sanhi ng pwersang pagkuskos , sunog, pagyeyelo , mga kemikal o mga impeksiyon. Karamihan sa mga blister ay napupuno ng maliwanag na pluido na tinatawag na serum o plasma. Gayunpaman, ang mga blister ay maaaring maglaman ng dugo o blood blisters, o nana kung ang mga ito ay naging impektado.'