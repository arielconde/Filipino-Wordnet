b'Ang Galis, galis-aso, dusdos, o pagpapalot , na mas kilala sa kolokyal na katawagang pitong taon ng pangangati, ay isang nakakahawang impeksiyon sa balat na nagaganap sa mga tao at iba pang mga hayop. Dulot ito ng isang mikmik o napakaliit at pangkaraniwang hindi tuwirang nakikitang parasito, ang kutong Sarcoptes scabiei, na naghuhukay at naglulungga sa ilalim ng balat ng taong kinapitan nito, na nagsasanhi ng matinding pangangating may alerhiya. Ang impeksiyon sa mga hayop  ay tinatawag na sarcoptic mange o "kagaw".'