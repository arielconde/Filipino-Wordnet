b"Ang martilyo ay isang kasangkapan na may dalawang parte: ang ulo na gawa sa mabigat at matigas na materyales, at ang hawakan . Ginagamit ito bilang pamukpok ng iba't ibang bagay. Kadalasan itong ginagamit sa pagpako, pagkakabit ng mga materyales, pagpapanday ng bakal, at pangsira ng gamit. Ang mga martilyo ay may iba't ibang disenyo ng hugis, laki, at struktura, depende kung saan ito gagamitin."