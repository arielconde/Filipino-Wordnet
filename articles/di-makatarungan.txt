b'Ang krimen, kabuhungan o sala ay isang gawaing mapaparusahan ng batas o itinuturing na masamang gawain. Isa itong paglabag sa pangkaraniwang batas o batas publiko . Maaari rin itong isang pagtrato o kalagayang hindi makatarungan o hindi makabatas. Mabibigyang kahulugan din ito bilang isang maling gawaing itinuturing ng isang estado o ng Kongreso bilang isang pelonya  o isang kasalanang hindi gaanong mabigat  na ang parusa ay maaaring multa o pagkakakulong sa lokal na kulungan. Sa pangkalahatang diwa, ang krimen ay kinabibilangan ng lahat ng mga paglabag, subalit sa diwang limitado ay nakatuon lamang sa pelonya.'