b'Sa pangkaraniwang paggamit, ang Orgia o Orgiya, na kilala sa Ingles bilang orgy, ay isang pangyayari kung kailan mahigit sa dalawang tao ang nagtatalik na magkakasama, na minsang tinatawag na pangkatang pagtatalik o pampangkat na pagtatalik. Sa ibang kahulugan, ang orgiya ay isang gawain o aktibidad na isanasagawa na walang limitasyon o hangganan o pagbabawal. Orihinal na nagmula ang salita mula sa Latin, na may orihinal na kahulugang tumutukoy sa isang piyesta o malaking salu-salo at handaan ng isang mayamang mamamayan. Kapag kumakain ang sinaunang mga Romano, sila ay halos nakahiga na, at ang pagkain ay dinadala sa kanila ng mga alipin. Ang mga aliping ito ang nagbibigay din ng kaaliwan na pangkaraniwang kinasasangkutan ng tugtugin at sumasayaw na mga alipin.'