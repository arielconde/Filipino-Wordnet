b'Ang gasolina ang pinakamahalagang gatong na pangmakina ng mga motor, na ginagamit para sa pagpapaandar at pagpapatakbo ng mga sasakyan tulad ng kotse, trak, bus, bangka, eroplano, traktora, at motorsiklo. Ang gasolina ang pangunahing sanhi ng enerhiya at pwersa sa buong mundo sa pagpapatakbo ng ibat ibang sasakyang panlupa, pandagat at pang himpapapawid. Ito ang isa sa mga deribatibo of produktong bunga ng langis, isang yamang lupa na naggagaling sa ilalim ng mundo. Sa kasalukuyan ito pa rin ang primerong ginagamit sa ibat ibang bansa bilang pangunahing nagpapatakbo ng mga sasakyan.'