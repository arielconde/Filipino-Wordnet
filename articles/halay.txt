b'Ang kahalayan ay ang pagkakaroon ng matinding pagnanasa sa "laman" o "tawag ng laman" na may kaugnayan sa kasiyahang sensuwal at seksuwal. Tinatawag din itong libog, kalibugan, iyag, at lanya. Nilalarawan din ito bilang kamunduhan, malakas na pagkauhaw o paghahangad sa kaligayahang sensuwal. Bagaman madalas na iniuugnay sa paghahangad sa seksuwalidad, maaari rin itong iugnay sa paghahangad ng kapangyarihan.  Sa Katolisismo, itinuturing ito bilang isa sa pitong nakamamatay na mga kasalanan.'