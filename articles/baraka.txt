b'Ang pamihilan o merkado  ay isang pook kung saan pumupunta ang mga tao at ang mekanismo na kung saan nagtatagpo ang konsyumer at prodyuser. Kapag may mga bagay na ibebenta ang mga tao, nagtatatag sila ng isang pook pamilihan o pook pakyawan, katulad ng palengke, tiyangge, talipapa, baraka, tindahan, kabyawan, paryan,, perya, at emporyum. Ang pamilihan ay isang mabuting paraan ng pagbabalanse ng dami ng bagay na maaaring ipagbili at ng mga pangangailangan sa bagay na iyon, dahil mabilis na nagbabago ang mga halaga upang magbigay ng tanda kung anong mga bagay na maipagbibili ang mababa o mataas ang dami, o kung gaano kataas o kababa ang pangangailangan sa bagay na iyon.'