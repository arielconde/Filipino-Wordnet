b'Ang kabiguan o pagkabigo ay isang kalagayan kung saan hindi nabuo o nakumpleto ang isang kaaya-ayang layunin o minimithing hangarin. Kapag nabigo ang isang bagay, matatalo o mawawala ito. Isa itong pagkakaroon ng pagkukulang o kakulangan at kawalan dahil hindi natupad o naganap ang nararapat sanang nagawa, na maaaring naging dulot ng kahinaan o depekto sa katangian, pamamaraan, o kaparaanan sa paggawa. Ngunit maaari ring dahil ito sa pagkakakalimot o nakaligtaan at hindi pag-aasikaso ng isang tao. Kabigtaran ito ng pagkakaroon ng tagumpay. Tinatawag na taong bigo ang isang taong walang tagumpay o hindi nanalo. Kasingkahulugan o kaugnay ng pagkabigo ang pagbalda, paghinto, pagbisala o kawalan ng kuryente, paglagpak o pagbagsak mula sa isang eksamen o kurso ng pag-aaral, pagkupas, pagkalugi sa negosyo o pag-aani, atake , kapalpakan, pagkabangkarote, at mga katulad.'