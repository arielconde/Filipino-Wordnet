b"Ang dalag   ay isang uri ng isdang-tabang na kinikilala dahil sa masarap na lasa ng laman nito na nahahawig sa laman ng lapu-lapu at dalagang-bukid. Mapuputi ang laman nito at itinuturing na isa sa pinakamahal at pinakamasarap na isdang-tabang sa Pilipinas, bagama't may mga ibang rehiyon din sa Pilipinas  na hindi gaano kumakain nito, sa kadahilanang ang ulo nito ay mukhang sawa ang hitsura. Ang dalag ay isa ring popular na game fish sa ibang bansa dahil sa ito ay malalakas na mga isda."