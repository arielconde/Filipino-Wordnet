b'Ang alagad ay mga tagasunod ng isang pinuno, paniniwala, pananampalataya, o maging ng agham at sining. Katumbas ito ng apostol o disipulo, katulad ng sinuman sa mga alagad ni Hesus. Nilalarawan bilang mga natatanging pinuno ang mga taong pinili ni Hesus para maging mga alagad niya, na nagkaroon ng tungkuling ipahayag ang balita hinggil kay Kristo. Sa una, pumili lamang ng labindalawang mga alagad si Hesus, ngunit  nang lumaon  naging mga tagasunod din ni Hesukristo sina Pablo ang Alagad at ilan pang iba.'