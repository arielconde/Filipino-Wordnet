b'Ang Batibot ay isang palabas na pambata sa telebisyon mula sa Pilipinas, na batay sa Sesame Street. Nagsimula noong 1984, na may pangalang Sesame!, na sa kalaunan naging Batibot makaraan ang ilang mga taon. Sa wikang Filipino, nangangahulugan ang Batibot na "maliit, subalit malakas at masigla". Bilang Sesame!, kapwa ginamit ng programa ang mga wikang Ingles at Filipino bilang midya ng komunikasyon, subalit makalipas maging Batibot, naging palabas na pang-eduksayong pambata na nasa wikang Filipino lamang ang palabas.'