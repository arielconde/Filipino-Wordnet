b"Ang isang karpintero, alwagi, anluagi o anluwagi  ay isang bihasang artesano na nagkakarpintero - isang malawak na sakop sa paggawa sa kahoy  na kinabibilangan ng pagsasagawa ng mga gusali, kasangkapan, at ibang pang bagay na yari sa kahoy. Kinasasangkutan ang trabahong ito ng paggawang manwal at pagtrabaho sa labas, partikular na ang magaspang na pagkakarpintero. Tinatawag na anluwagihan, karpenteriya o karpenterya  ang gawaan ng mga karpintero., bagaman ang katumbas nito sa wikang Kastila  ay nangangahulugan din na sining at larangan ng pag-aanluwagi."