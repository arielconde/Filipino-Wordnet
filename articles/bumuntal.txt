b'A buntal  ay ang hampas o patama ng kamao. Tinatawag din ang ganitong paghataw, pagbira, pagbanat, o pag-upak na ginagamitan ng kamao  bilang sapok, suntok, bigwas,, o sapungol . Ayon sa tinatamaang bahagi ng katawan kapag nanununtok ng katunggali, tinatawag na sungalngal ang pagsuntok sa ilong at sunganga ang pagsuntok sa panga. Ginagamit ang pagbuntal sa ilang mga sining ng pakikipaglaban at mga isports na pangkombat, mahigit na sa larangan ng boksing o suntukan, kung saan ito lamang ang uri ng teknikong pinahihintulutan.'