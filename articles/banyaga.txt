b'Ang dayuhan o dayo ay isang tao, maaari ring hayop, halaman, ibang organismo, o bagay, na hindi katutubo o likas sa isang pook. Sa tao, maaari itong tumukoy sa isang banyaga, na nagmula sa ibang bayan o bansa. Maaari rin itong tumukoy sa mga imigrante; o kaya sa mga nagbuhay sa ibang planeta o mundo  katulad ng mga nasa kathang-isip ng mga salaysaying makaagham. Ginagamit rin pangtukoy sa mga dayuhan ang pariralang taga-ibang lupa o taga-ibang lupain. Maaari ring mga kilalang panauhin ang mga ito, o mga hindi-kilalang tao na tumungo o dumayo sa isang lugar, tulad ng para makipista.'