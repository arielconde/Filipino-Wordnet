b'Ang higlikas, supernatural, o sobrenatural  ay nangangahulugang higit, nakaangat, o mas mataas kaysa sa mga batas o kurso ng kalikasan Tumutukoy ito sa kaantasan ng mga pag-iral na lumalampas sa makaagham na nakikitang sanlibutan o uniberso, at mahigit kaysa sa nakakayang gawin ng isang tao. Kaugnay ito ng mga bagay-bagay, mga nilalang, mga pangyayari o kaganapan, o mga katulad, na mahiwaga o may kahiwagaan, may milagro o kababalaghan , mahimala, o milagrosa. Sapagkat hindi ito ayon sa o hindi kumporme sa kalikasan, kaakibat din ito ng pagiging di-natural, abnormal, at di-pangkaraniwan.'