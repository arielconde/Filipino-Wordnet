b'Ang itlog ay bilugang bagay na naglalaman ng hindi pa ipinapanganak na batang anak ng mga babaeng ibon , isda, o reptilya. Ngunit maaari rin itong tumukoy sa isang nag-iisang sihay, ang obum, na nasa loob ng isang hayop o taong babae na maaaring maging isang sanggol. Tinatawag na balot ang napertilisahang itlog ng bibe. Tinatawag namang puga ang itlog ng mga isda o ng mga talangka. Ang itlog na hindi napisa at nabulok ay tinatawag na bugok.'