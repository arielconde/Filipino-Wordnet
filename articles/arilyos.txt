b'Ang hikaw ay isang uri ng alahas na ikinakabit sa ginawang butas sa paypay o pingol o anumang panlabas na bahagi ng tainga. Tinatawag din itong arilyos o aretes. Tinagurian namang binantok o binalantok ang hikaw na panse . Karaniwan itong may katumbas na pakaw upang huwag matanggal sa pagkakakabit. Subalit mayroong mga uri ng hikaw na iniipit lamang sa paypay ng tainga. Kapwa nagsusuot ang mga lalaki at mga babae ng hikaw, maaaring pares o isa lamang. Isang halimbawa ng pagsusuot ng isang hikaw lamang ang dibuho ni Vermeer na Dalagitang may Hikaw na Perlas. Sa Aklat ng Henesis , ayon kay Jose Abriol, na minsang ginagamit ang mga hikaw bilang mga anting-anting, partikular na ang yaong naniniwala sa mga terapim o diyus-diyosan.'