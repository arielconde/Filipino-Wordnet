b'Ang gamot na pampamanhid, pangimay, o anestetiko  ay isang gamot na nakapagdurulot ng kawalan ng kakayahang makaramdam ng anumang sensasyon o pandama, katulad ng kirot, hapdi o sakit. Tinatawag na anestisya ang katayuan o kalagayan ng kawalan ng pandama o walang pakiramdam, o pamamanhid, pamimitig, o pangingima. Gumagana ang isang lokal na anestetiko o pampook na pampamanhid sa isang partikular o tiyak na bahagi ng katawan, samantalang gumagana naman ang anestetikong heneral o panglahat na pampamanhid sa buong katawan.'