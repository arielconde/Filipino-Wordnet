b'Ang tensiyong elektrikal o presyong elektrikal  ay ang pagkakaiba ng potensiyal na elektrisidad sa pagitan ng dalawang punto ng isang elektrikal o elektronikong sirkito, sinusukat sa boltiyo.Ang diperensya na ito ay linilipat sa pagitan ng dalawang punto. Ang boltahe ay katumbas ng work na ginawa sa bawat yunit ng charge kontra sa isang hindi gumagalaw na field ng dagitab para mapagalaw ang charge sa pagitan ng dalawang punto. Ang boltahe ay pwedeng katawanin ang isang pinagmumulan ng dagitab, o nawala, nagamit, o nakaimabak na enerhiya . Ang voltmeter ay maaaring gamitin para sukatin ang boltahe  sa pagitan ng dalawang punto sa isang sistema; madalas, isang batayan ang ginagamit para sa isa sa mga punto. Ang boltahe ay pwedeng dulot ng hindi gumagalaw na field ng dagitab, ng kuryente sa isang magnetic field, ng magnetic field na nagbabago dahil sa oras, o isang kombinasyon ng tatlo. Ito ang sukat ng potensiyal para sa elektrikong kampo upang magdulot ng daloy ng kuryente sa isang elektrikal na konduktor. Katangian ng elektrikong kampo ang boltahe, hindi ang kanya-kanyang mga elektron. Bilang isang kahulugan, mas madaling isalarawan ang boltahe bilang ang isang kinatawan ng isang "tagapaghatid" ng mga elektron. Depende sa pagkakaiba ng elektrikal na potensiyal, tinatawag ito bilang labis na mababang boltahe, mababang boltahe, mataas na boltahe o labis na mataas na boltahe. Partikular, katumbas ng boltahe ang lakas bawat karga.'