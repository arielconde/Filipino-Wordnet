b'Ang Baliuag o Baliwag ay isang ika-1 klaseng bayan sa lalawigan ng Bulacan, Pilipinas. Ayon sa senso noong 2000, ito ay may kabuuang populasyon na 119,675 sa 25,050 kabahayan. Napapalibutan ito ng mga bayan ng San Rafael sa dakong silangan, Bustos sa timog, Pulilan at Plaridel sa timog-kanluran, at Candaba  sa hilagang-kanluran. Maraming pamilihan at malalaking bangko ang matatagpuan dito bagama\'t malaking bahagi ng kabuhayan nito ay nasa sektor ng agrikultura. Kilala ang Baliuag sa makulay nitong prusisyon tuwing Semana Santa at sa sikat nitong produkto na "buntal hat".'