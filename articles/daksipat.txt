b'Ang teleskopyo o daksipat ay isang mahalagang kasangkapan sa larangan ng astronomiya na nagtitipon at nagtutuon ng liwanag. Ang mga teleskopyo  ay tila nakapagpapalaki at nakapagpapalapit ng mga bagay na nasa malayo. Si Galileo ang naging unang tao na gumamit ng teleskopyo  para sa astronomiya, subalit hindi siya ang umimbento nito. Ang unang teleskopyo  ay naimbento sa Nederlandiya noong 1608. Ang ilan sa mga teleskopyo  ay hindi ginagamit para sa astronomiya, katulad na ng mga binokular, mga lente ng kamera, o mga salaming pang-espiya.'