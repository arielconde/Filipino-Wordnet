b'Sa pangkaraniwang pananalita at sa larangan ng heometriya, ang Balisuso - kilala rin bilang balisungsong, talulo, kono, puntok, o alimulon, ay isang uri ng hugis na nalilikha kapag pinaikot ang isang tatsulok na may tuwid na tindig sa paligid ng isa sa dalawang maiiksing mga gilid nito, ang tinatawag na painugan o axis sa Ingles. Ang disko na nalilikha ng nasa kabilang maiksing gilid ay tinatawag na paanan o base sa Ingles, at ang tuldok o punto ng painugan o aksis na hindi nasa paanan ay ang dulo o taluktok  ng balisuso. Ang isang bagay na kahugis ng isang balisuso ay tinatawag na koniko, konikal, o parang apa ng sorbetes.'