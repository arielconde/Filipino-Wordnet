b'Ang patigayon o estratehiya ay isang salitang nangangahulugang mahusay na paraan o mahusay na pamamaraan. Unang ginamit ang salita ng militar. Nagmula ito sa sinaunang salitang Griyego para sa pangkalahatang opisyal  na nag-uutos at namumuno sa lahat ng sandatahang lakas ng isang estado. Ang estratehiya ay isang pangmatagalang plano o balak sa kung ano ang dapat gawin upang makamit ang isang tiyak na layunin. Kapag ang pinag-uusapan ay ang malapit na hinaharap, madalas na ginagamit sa pakikipag-usap ang salitang taktika. Sa kasalukuyan, ang salitang "estratehiya" ay madalas nang ginagamit; ang mga tao ay maaaring tumalakay - bilang halimbawa - ng hinggil sa "estratehiya sa negosyo".'