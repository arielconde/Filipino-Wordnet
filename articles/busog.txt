b'Ang kasiyahan ng loob, pagkakuntento, kakuntentuhan, o satispaksiyon  ay ang karanasan ng pagkakaroon ng pagkapuno o kabusugan na may kaginhawahan sa sariling sitwasyon, katayuan, o kalagayan. Tinatawag na sapak o pagkasapak ang pagpapadama ng buong-buong pagkakuntento. Dahil sa karanasang ito, nakakaramdam ang tao ng kaluguran at kasiyahan. Nakakaranas ng satispaksiyon o gratipikasyon ang isang tao kapag naisakatapuran na ang kagustuhan o dahil sa pagkakatanggap ng isang bagay na nakapagbibigay ng kasiyahan, o maaari rin kapag nakapagbayad-pinsala na ang isang taong dating nagkamali, nagkulang, o nagkasala.'