b'Sa larangan ng anatomiya, ang bituka ay isang bahagi ng pitak na pang-alimentaryo na sumasakop mula sa tiyan  hanggang sa butas ng puwit  at, sa mga tao at iba pang mamalya, binubuo ito ng dalawang maliit na bahagi o segmento, ang maliit na bituka at ang malaking bituka. Habang tinutunaw ang pagkain, dumaraan ang kinain mula sa tiyan papunta sa maliit na bituka at pagkaraan ay sa malaking bituka naman. Sa mga tao, mas hinati-hati pa sa iba pang bahagi ang maliit na bituka: ang duodenum, ang jejunum at ileum; habang hinati-hati ang ang malaking bituka sa mga bahaging cecum at colon. Tinatawag ding menudo o minudo ang mga bituka ng hayop.'