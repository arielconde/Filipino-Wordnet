b'Ang bentrilokiya o bentrilokia  ay isang gawain ng pagtatanghal sa tanghalan o teatro, o bodabil, kung saan ginagamit o pinagagana ng isang tao  ang bentrilokwo  ang kanyang tinig upang magmukha o magmistulang nagbubuhat ang boses na iyon mula sa ibang lugar, partikular na mula sa bibig ng isang manikang napapagalaw. Tinatawag na "pagbato o pag-itsa ng sariling tinig" ang kakayahang ito. Subalit nakalilito ang katagang "pagbabato ng sariling boses" dahil nagpapahiwatig ito na nagbago ang pinagmulan ng isang tunog, ngunit sa katotohanan ang pagbabago ay sa persepsiyon o pakiwari lamang at hindi pisikal.'