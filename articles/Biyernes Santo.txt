b'Ang Biyernes Santo ay isang banal na araw na ipinagdiriwang ng mga Kristiyano tuwing Biyernes bago sumapit ang Pasko ng Pagkabuhay. Isa itong natatanging araw dahil inaalala nito si Hesus. Naniniwala ang lahat ng mga Kristiyano na namatay si Hesukristo sa krus para sa mga kasalanan ng mundo, kay tinatawag itong "Mabuting" Biyernes. Nangyari ang kaganapan mga malpit sa dalawang libong taon na ang nakararaan sa Kalbaryo, malpit sa Herusalem, at tinatawag na krusipiksiyon ang pagpapako sa krus ni Hesus. Kalimitang isinasagawa ang mga natatanging mga serbisyo ng pananalangin sa araw na ito na may mga pagbsa ng pangyayari o salaysay sa Mabuting Balita hinggil sa mga kaganapang humahantong sa pagpapako sa krus. Sinasabi ng pangunahing mga simbahang Kristiyano na isang kusang kilos ang krusipiksiyon ni Kristo, na ginawa ni Hesus para sa mga nananalig sa kaniya, at dahil dito  kasama ang muling pagkabuhay o resureksiyon niya sa ikatlong araw  nagapi ang kamatayan.'