b"Ang eskorbuto o iskurbuto  isang uri ng karamdaman na idinudulot ng pagkakaroon ng kakulangan sa bitamina C ng katawan. Kinakikitaan ang taong may ganitong sakit ng pagdurugo ng gilagid at balat, ng kadalian sa panghihina o panlulupaypay ng katawan. Sa mga sanggol o bata, isa sa mga sanhi nito ang pagpapakain o pagpapainom sa mga ito ng puro kondensadang gatas lamang, ngunit nalulunasan kapag binibigyan ang mga sanggol o bata ng isang kutsarita ng katas ng narangha dalawang ulit sa loob ng isang araw. Kilala rin ang eskurbuto bilang karamdaman ni Barlow o sakit ni Barlow   na ipinangalan mula kay Gat o Ginoong Thomas Barlow , bagaman minsang itinuturing ito bilang isang partikular na uri o anyo lamang ng eskorbuto. Ginagamit ding pamalit na tawag para sa karamdaman ni Barlow ang eskorbutong pambata  at eskorbutong rakitis . Sa pamamagitan ng pagsasagawa ng unang pagsubok na pangklinika, napaunlad ng Eskoses na manggagamot na si James Lind ang teoriya na ang mga bungang sitrus ay nakapagpapagaling ng eskorbuto."