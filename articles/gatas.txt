b"Ang Gatas ay kadalasang nangangahulgang ang likido na nagpapakain na nililikha sa pamamagitan ng mga mammary gland ng mga babaeng mamalya. Ang kakayahan ng mga babae na lumikha ng gatas ang isang katangiang nagbibigay kahulugan sa mamalya at nagbibigay ng pangunahing pinagkukunan ng nutrisyon para sa bagong panganak bago pa man sila magkaroon ng kakayahang tumunaw ng mga iba't ibang pagkain. Ginagawa din ito bilang mga produktong gatas katulad ng krema, mantikilya, yogurt, sorbetes, gelato, keso, casein, protinang whey, laktoso, gatas na kondensada, gatas na pulbura, at marami pang ibang pangdagdag sa pagkain at produktong industriyal."