b'Ang deliryo ay isang gusot, gulo, o kaguluhan ng isip. Mailalarawan sa malawak na kahulugan ang deliryo bilang isang sakit, dipirensya, o kapansanan sa kaisipan na may pagkahibang, asak, paglilibat o pagkalibat, pagka-bangag, pagka-"durog", at hindi mapigil na sobrang damdamin o emosyon at kasiglahan o kasiyahan. Tinatawag na deliryante o nagdedeliryo ang taong may deliryo. Sa larangan ng medisina, mas espesipikong ginagamit ng mga manggagamot ang katawagang deliryo para ilarawan ang mga pasyenteng may nawalang bahagi o lahat ng kakayanang magtuon ng pansin. Mayroon ang ganitong mga tao ng mga suliranin sa konsentrasyon o makaalala ng mga bagay o mga tao.'