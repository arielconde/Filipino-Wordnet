b'Ang anthrax, lagnat ng pali, o lagnat na ispleniko  ay isang uri ng karamdaman. Nakukuha ito ng kapwa mga tao at mga hayop. Sinasanhi ito ng bakteryum na bacillus anthracis. Karaniwan ito sa mga ungguladong pantay ang bilang ng mga daliri sa paa . Ang mga putaki ng bakterya ay maaaring mabuhay sa loob ng daan-daang mga taon. Karaniwang nakukuha ng mga tao ang sakit na ito magmula sa mga hayop. Karaniwang hindi ito naipapasa magmula sa isang tao papunta sa isa pang tao. Maaaring gamutin ang anthrax sa pamamagitan ng mga antibiyotiko. Mayroon ding bakuna laban sa anthrax. Kapag hindi nagamot, ang anthrax ay nakamamatay.'