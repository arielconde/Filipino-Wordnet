b'Ang paroksismo  ay ang sintomas na may katangiang klamante  na biglaan ang paglitaw o isang sumpong. Tinatawag din itong ihit, sasal, bidbid, silakbot, sikla, at paglala ng sakit. Kabilang sa mga sintomas na nagiging paroksismal o umiihit ang hapdi, ubo, at kombulsyon . Ginagamit din ang salita para sa madalas na pagtindi o pagsidhi  ng isang sintomas. Gayundin, ginagamit din ang salita para sa mga panahon o peryodo ng pagkakaroon ng lagnat sa malarya at iba pang panakanaka  o intermitenteng mga lagnat.'