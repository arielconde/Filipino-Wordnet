b'Ang elektron o dagisik  ay isang partikulong umiikot sa atomo at may negatibong karga. Ito ay nasa isang landas o orbitong patuloy na umiikot dahil sa atraksiyon nito sa mga partikulong may positibong karga o proton na mahahanap sa nukleus o nukleo ng isang atomo. Kapag may pantay na dami ng mga proton at elektron ang isang atomo, tinatawag itong neyutral ang pagka-elektriko.'