b'Ang balakubak  ay isang uri ng kalagayan kung saan ang balat na nasa anit ay nagbabalat at nagtutuklap. Ang pagbabalat at panunuklap na ito ay dahil sa mabilis na proseso ng pagkamatay ng balat, na nagreresulta sa pagkakaroon ng mga tuklap-tuklap na kulay puti  at nalalaglag papunta sa mga buhok. Ang balakubak ay hindi isang sakit na nakakahawa. Karaniwan ang pagkakaroon ng balakubak sa mga taong nasa kanilang mga kabataan, partikular na ang mga nagdadalaga at ang mga nagbibinata at mga tao na nasa gulang na malapit sa pagiging 20 ang edad. Nagkakaroon din ng balakubak ang mga matatanda.'