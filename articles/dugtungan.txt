b'Ang kasu-kasuan o kasukasuan  ay ang lokasyon ng sugpungan, sugpong, hugpong, hugpungan, palahugpungan o datigan kung saan dalawa o higit pang bilang ng mga buto ang nagduduop, nagkakadikit, o nag-uugnayan. Binuo silang nagpapahintulot ng galaw at nagbibigay ng suportang mekanikal, at kinaklasipika ayon sa kayarian o istruktura at ayon sa tungkulin o punksiyon.'